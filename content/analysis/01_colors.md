---
Title: Analysis
Description: The kmom04 analysis page
Template: index
---


Färganalys av webbsidor
=======================

I denna rapport analyseras tre webbsidor, vilka tillhör Aftonbladet, Expressen och Difbutiken. Fokus i analysen riktas mot de olika verksamheternas val av färger och typografi samt vilken eller vilka känslor som de kan vill förmedla till användare av webbplatsen utifrån mitt egna perspektiv och färgteorier.

Urval
-----------------------

De organisationer vars webbplatser som valts ut till denna undersökning är <a href="https://www.aftonbladet.se/">Aftonbladet</a>, <a href="https://www.expressen.se/">Expressen</a> och <a href="https://difbutiken.se/">Difbutiken</a>. Tankegångarna bakom dessa val har varit ett par olika aspekter, något jag bland annat kom att tänka på innan urvalet gjordes var ordet "konkurrens" och det är min egna åsikt att det vore intressant att eventuellt kunna utgöra eventuella skillnader och likheter mellan två webbplatser som har ett liknande typ av utbud och syfte.

Aftonbladet och Expressen uppfyller detta kriterie, de är två välkända kvällstidningar i Sverige som konkurrerar med varandra om läsare. Att båda två dessutom har ett högt antal dagliga besökare var också av betydelse vid valet då min tanke kring detta är att en webbplats med flera besökare också behöver ha en genomtänkt design idag och därav bör deras webbplatser vara några som passar bra för att undersökas.

Ytterligare en orsak till att det ingår två kvällstidningar i urvalet är att tidningsskrifter från början enbart funnits i pappersform. Både Aftonbladet och Expressen har detta fortfarande och det ska bli intressant att se om dem bevarar något från deras tidningsskrifter i papper och vad de eventuellt lägger till med sin webbplats för att skapa ytterligare funktion eller känsla.

Min önskan var även att få in något mer än enbart webbplatser som tillhör kvällstidningar, gärna något med en relativt nybyggd webbsida och något jag själv har ett intresse av. Av dessa anledningar föll det sista valet på difbutiken.se, till viss del då jag själv är en Djurgårdssupporter men främst för att jag vet att webbsidan byggdes om nyligen. Även jag minns inte exakt när webbsidan byggdes om vet jag att det var i alla fall senast 2019 omkring i samband med att man vann SM-guld.

Metod
-----------------------

I denna undersökning krävs det att se vilka färger som används på hemsidor tillhörande Aftonbladet, Expressen och Difbutiken och för att ta reda på dessa används verktyget ColorZilla. Genom att använda ColorZilla blir det möjligt att ta fram hex-värdet på färgerna, för att säkerställa att värdet stämmer kollar jag upp angivna färgvärden via devtools i webbläsaren Mozilla Firefox. För att identifiera vilka fonter de olika webbsidorna har byts det webbläsare och Google Chrome används istället, detta för att nyttja ett tillägg och verktyg som heter WhatFont.

Resultat
-----------------------

<h4>Expressen.se</h4>
![Expressen](%assets_url%/img/Expressen.png#Expressen_img)
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #0976b5">
<td style="height: 50px; width: 50px; background-color: #e30613">
<td style="height: 50px; width: 50px; background-color: #fff">
<td style="height: 50px; width: 50px; background-color: #212121">
</tr>
</table>
I undersökningen framkom det att att Expressen har en färgpalett såsom ovan. Själva kroppen på sidan använder en vit bakgrundsfärg och texten är huvudsakligen svart. Den blåa färgen används för att bl.a. visa upp webbsidans meny, navigeringsalternativ eller erbjudanden. Röd är färgen som används till en del av orden i sidans rubriker. Den röda färgen finns i loggan och används också i bakgrunden på notiser om t.ex. senaste nytt, artiklar och klipp redaktionen rekommenderar.

Det färgschema Expressen hemsida kommer närmast att använda är ett monokromatiskt sådant med tanke på att de enbart använder en temafärg, blått, som färgläggning av deras webbsida. Detta är då utöver den röda färgen som används till att lyfta fram artiklar och andra enstaka inslag i sidans innehåll. Sidan innehåller ingen accentfärg.

När det kommer till rubriker och fontval använder Expressen siri, en sans-serif, och storleken skiftar på de olika rubrikerna till och från. Däremot till underrubriker och brödtext används arial, denna är också en sans-serif. Dessa fonter är enkla att tyda och någorlunda standardaktiga fonter. Därför är det förståeligt att Expressen använder dem då läsarna enkelt ska kunna läsa deras texter, och inte krångla till det genom att välja en font som t.ex. har mer finess eller liknande.

<h4>Aftonbladet.se</h4>
![Aftonbladet](%assets_url%/img/Aftonbladet.png#Aftonbladet_img)
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #FDE3E6">
<td style="height: 50px; width: 50px; background-color: #DD2A30">
<td style="height: 50px; width: 50px; background-color: #F7F7FA">
<td style="height: 50px; width: 50px; background-color: #222222">
<td style="height: 50px; width: 50px; background-color: #F3DE00">
</tr>
</table>
Vad gäller Aftonbladet framkom det att de använder en färgpalett som följande. En rosa nyans färglägger elementet body i den del av webbsidan som består av sportsektionen. Detta skiljer sig från webbsidans övriga sektioner, som exempelvis startsidan, där en vit färg används för att färglägga sidans bakgrund. Rött används i såväl delar av rubriker som listpunkter och i menyer. Den svarta färgen används både som bakgrund i rubriker men finnes mestadels i textform som rubriker och brödtext.

Likaså kommer Aftonbladet närmast att använda ett monokromatiskt färgschema bestående av färgen röd, det går annars inte riktigt att säga att någon av dessa använder en viss typ av färgschema. Likt Expressen är det mycket vit bakgrund med svart text, däremot använder Aftonbladet en sorts gul färg som liknar den i deras logga i vissa call-to-action knappar, exempelvis den för att bli plus-kund. Denna gula färg är Aftonbladets accentfärg.

Likt Expressen har Aftonbladet samma val av font till underrubriker och brödtext, nämligen arial som är en sans-serif. Däremot skiljer sig deras val från Expressens när det gäller rubriker eftersom dem valt att använda Verdana, en sans-serif, som dock är väldigt lik siri. Dessa val är lika lätta att förstå som med Expressens då de delar det syfte att det ska inte vara jobbigt för läsare att förstå deras innehåll och texter, snarare lättläst och aningen vardagligt.

<h4>Difbutiken.se</h4>
![Difbutiken](%assets_url%/img/Difbutiken.png#Difbutiken_img)
![Difbutiken1](%assets_url%/img/Difbutiken1.png#Difbutiken1_img)
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #003E77">
<td style="height: 50px; width: 50px; background-color: #32baf2">
<td style="height: 50px; width: 50px; background-color: #002554">
<td style="height: 50px; width: 50px; background-color: #CFB571">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #E9E9E9">
</tr>
</table>
Den färgpalett som används av difbutiken.se ser ut som den i paletten ovanför. Bakgrundsfärgerna på webbsidan utgörs av olika blåa färger, både ljus- och mörkblått, men även vitt. Bilder av produkterna som finns till salu på webbsidan har gråa eller vita bakgrunder.

En del element använder en guldig färg i antingen texten eller bakgrunden till elementet vilket är den accentfärg som de använder tillsammans till deras blåa färgschema som är monokromatiskt.

Även difbutiken.se använder en sans-serif font, de gör detta till samtliga rubriker, underrubriker och till deras brödtexter och namnet på denna stavas Lato. Lato är en font som skaparen Łukasz Dziedzic producerade för att bland annat vara någorlunda transparent i brödtext, framförallt är den menad att kännas vid som både vänlig och seriös i ett. Att vara vänlig och seriös är något som absolut faller väl ihop med vad difbutiken.se förmodligen vill förmedla. Det är en webbsida som säljer produkter, vilket kräver tillit från dess besökare, och vänlighet kombinerat med seriositet är något man förknippar med vad som behövs för att skapa tillit.

Analys
-----------------------

Både expressen och aftonbladet använder mycket svart och vitt på sina webbsidor vilket vilket gör att utseendet speglar deras respektive fysiska tidningsskrifter. I bägges webbsidor används röd färg på samma sätt när det gäller att lyfta fram senaste nyheterna och artiklar som de själva väljer att lyfta fram till läsaren. Expressen använder det exempelvis ovanför artiklar som redaktionen rekommenderar till besökaren. Det används även liknande av båda vid "spela upp"-knappen på deras publicerade videoklipp.

Färger ger olika intryck, i boken "The Principles of Beautiful Web Design Third Edition", skriven tillsammans av Jason Beaird och James George, sägs rött vara en färg som är spännande, dramatisk och stark färg (2014, s. 54). Denna betydelse av den röda färgen och att både aftonbladet och expressen valt att använda den till att skapa kontraster för att lyfta fram t.ex. senaste nytt faller väl ihop då Beaird och George beskriver färgen som spännande.

Aftonbladet använder rött även till att färga menyn vilket gör att den färgen är den mest genomgående på deras webbsida efter svart och vitt. Detta skapar en kontrast på samma sätt som med hur det gör med senaste nytt. På Aftonbladets om-sida skriver dem själva att deras ledarsida på eget bevåg beskriver sig som "oberoende socialdemokratisk", detta är en sida av politiken i Sverige med starka associationer till röd färg, vilket kan vara en av anledningarna till det färgvalet.

På ett liknande vis kan politiska motiv även delvis tänkas ligga bakom färgvalet av Expressens meny, detta eftersom den är blå. I expressens om-sida karaktäriserar de sin egen tidning som liberal, vilket har en stark association med blå färg. Vidare på deras om-sida skriver dem hur de än idag bryr sig om att upprättahålla deras ursprungliga värderingar, bl.a. att presentera sina rapporteringar och nyheter i ett "bekvämt format och modern utstyrsel". Blå färg förmedlar en känsla av stabilitet och tydligt syfte, enligt Beaird och George (The Principles of Beautiful Web Design Third Edition, 2014, s. 57), detta matchar med Expressens beskrivning av sig själva och deras syfte.

Däremot använder Aftonbladet en helt annan färg som bakgrund till deras sportsektion på deras webbplats och den är rosa. Rosa är en varm färg och varma färger är en kategori som representerar såväl hetta som rörelse, menar Beaird och George (The Principles of Beautiful Web Design Third Edition, 2014, s. 60). Eftersom sport är ett ämne som engagerar och består av alla möjliga olika typer av rörelsemönster, för att nämna ett få olika typer t.ex. fotboll, dans och simning, och att då använda en av de färger som representerar sådant är utifrån detta perspektiv logiskt.

Förtroende är något som spelar en roll vid e-handel och difbutiken.se har som huvudsakligt syfte att sälja souvenirer till dess besökare. I artikeln "Skapa trygghet och förtroende i din webbutik!" nämns det att för att en webbutiks besökare ska välja att ta steget till att köpa något är det till stor hjälp om man lyckas skapa ett förtroende från besökarna (J. Bergman, 2017).

På difbutiken.se åtefinns mycket blå färg och i olika nyanser, från ljusare till mörkare, vilket kan ses som ett uppenbart val då smeknamnet för Djurgårdens IF är "blåränderna". Å andra sidan behöver inte detta vara den enda anledningen till det färgvalet, gällande färgen blå skriver Beaird och George dessutom att det är en färg som för människor kan stå som symbol för känslor av bl.a. öppenhet, intelligens och just förtroende (The Principles of Beautiful Web Design Third Edition, 2014, s. 56). Eftersom blått kan förmedla förtroende passar det färgvalet väl ihop om man utgår från difbutikens syfte.

Även guld används för enstaka element och i en del rubriker genom webbsidan, detta är troligtvis inspirerat utav det SM-guld Djurgårdens IF vann 2019 då de fortfarande har en sektion av sidan med namnet "SM-GULD 2019" och säljer flera souvenirer med hänvisning till den titelsegern.

Referenser
-----------------------

https://expressen.se/ <br>
https://aftonbladet.se/ <br>
https://difbutiken.se/ <br>
https://fonts.google.com/specimen/Lato#about <br>
J. Beaird & J. George, The Principles of Beautiful Web Design Third Edition, 2014.<br>
J. Bergman, Skapa trygghet och förtroende i din webbutik!, 2017 (https://wikinggruppen.nu/e-handel/skapa-trygghet-i-din-webbutik/).<br>



Övrigt
-----------------------

Färganalys skriven av: Jesper Stark Waxell.
